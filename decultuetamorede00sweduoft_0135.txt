DE AMORE PRIMOGENITI. 123

cludere, quomodo bina illa Lumina, ἃ bini illi
luminum CaloreS, consociati, & quasi connupti
fuerint, & quomodo unum ad alterius conditiones
ἃ pactiones prorsus accesserit, narn video, quod
ambo jam unum idemque studeant ( f): scilicet

(f) Apparet, liquido, tanquam coram ipso Visu, quod
Imagines, quae per Oculum insinuantur, sursum ad Sensorium
quoddam, in editiori loco, seu in Cerebro, positum, emergant,
δε in Intellectus sphaeram se insinuent. Apparet etiam, quod
sensus verborum in loquelis, se in similes species seu imagines,
immutent, & sic reformati se in eandem sphaeram inferant;
unaquaevis enim vox aliquam ideam vel partem ideae involvit.
Similiter comparet, quod Imagines istae, sive natae sive factae,
visualium aemulae, in quadam Memoria se recondant3 ἃ dum
ex illa in mentem evocantur, sub specie· idearum prodeant,
sed quae, a primis suis cunabulis, dum adhuc quasi infantes
aut immaturae sunt, Materiales, quia visualium similes, audiunt.
Tandem sublimiores factae induunt quasi speciem aut formam
spiritualem, nam limites seu termini, quibus prius circum-
scriptae fuerunt, veluti detondentur, δι ipsam suam mentem,
utcunque limatam, fugere incipiunt, tunc intellectuales δε Im-
materiales dicuntur3 nam universaliores sunt, quam ut sub
unum intuitionis complexum cadant. Hac ratione nostrae
Ideae propius & propius ad naturam seu essentiam spiritualem
accedunt, seque ejus regimini subjiciunt: quod his ideis,
imperceptibili modo, associentur ideae, quae pure Spirituales
sunt, & modo fines inspiciunt, id clarum est, dum interiora
harum idearum penitius intuemur; namin Mente non amplius
ut Ideae, sed ut Fines in istis ideis, versantur3 ita Spirituale
cum Naturali conjugium init, aut unum sibi alterum consors
jungit. Sed quaeritur, unde hoc Spirituale in hunc Mentis
thalamum, influit; perclarum est, quod non per fores Visus,
seu viam imaginum, nam hae sunt modo luminis solaris
species, quae in se nihil Luminis Spiritualis continent, sed
quod hae a suo lumine illustratae δε excitatae sursum eleventur,
ut Lumini Spirituali occurrant δε conjungantur; id etiam

